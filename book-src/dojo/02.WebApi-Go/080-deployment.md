# Nasadenie webapi na lokálny klaster

---

>info:>
Šablóna pre predvytvorený kontajner ([Detaily tu](../99.Problems-Resolutions/01.development-containers.md)):
`registry-1.docker.io/milung/wac-api-080`

---

Ďalším krokom je nasadenie pripravených manifestov do lokálneho klastra. Tentokrát využijeme manifesty, ktoré sme pripravili v predchádzajúcom cvičení.

>info:> Pamätajte, že [konfigurácia aplikácie má byť oddelená od zdrojového kódu aplikácie](https://12factor.net/build-release-run). Manifesty v repozitári `ambulance-webapi` sú preto len odporučeným predpisom, nie súčasťou konfigurácie Vášho systému. V typických prípadoch tento predpis môže byť vhodný, pri iných prípadoch je potrebné ho upraviť. Tento príklad slúži len ako ukážka možností konfigurácie jednotlivých komponentov s využitím distribuovaných repozitárov.

1. Otvorte súbor `${WAC_ROOT}/ambulance-gitops/apps/<pfx>-ambulance-webapi/kustomization.yaml` a vložte do neho nasledujúci obsah - upravte názov repozitára podľa toho, ako ste ho nazvali:

   ```yaml
   apiVersion: kustomize.config.k8s.io/v1beta1
   kind: Kustomization

   resources:
   - 'https://github.com/<github-id>/ambulance-webapi//deployments/kustomize/install' # ?ref=v1.0.1
   ```

   >info:> Dva po sebe idúce znaky `//` oddeľujú URL repozitára od cesty k repozitáru. Pokiaľ by ste chceli získať konkrétnu verziu - git tag alebo commit - pridajte na koniec URL  `?ref=<tag>`.

2. Vytvorte súbor `${WAC_ROOT}/ambulance-gitops/clusters/localhost/install/patches/ambulance-webapi.service.yaml` s nasledujúcim obsahom:

   ```yaml
   kind: Service
   apiVersion: v1
   metadata:
    name: <pfx>-ambulance-webapi
   spec:  
    type: NodePort
    ports:
    - name: http
      protocol: TCP
      port: 80
      nodePort: 30081
   ```

   Tento súbor upraví definíciu služby tak, aby bola dostupná z lokálnej siete na porte `30081`.

3. Otvorte súbor `${WAC_ROOT}/ambulance-gitops/clusters/localhost/install/kustomization.yaml` a vložte do neho nasledujúci obsah:

   ```yaml
    apiVersion: kustomize.config.k8s.io/v1beta1
    kind: Kustomization
    ...

    resources:
    - ../../../apps/<pfx>-ambulance-ufe
    - ../../../apps/<pfx>-ambulance-webapi @_add_@

    components: 
    - ../../../components/version-developers
    - https://github.com/<github-id>/ambulance-webapi//deployments/kustomize/components/mongodb @_add_@

    patches: @_add_@
    - path: patches/ambulance-webapi.service.yaml @_add_@
   ```

   Pretože v našom lokálnom klastri máme len jednu službu využívajúcu [MongoDB], aplikuje priamo manifesty uvedené v repozitári `ambulance-gitops`. Pri spoločnom klastri alebo v prípade viacerých služieb využívajúcich [MongoDB] budeme postupovať odlišne a manifesty v repozitári  `ambulance-webapi` nám poslúžia len ako príklad konfigurácie.

4. Otvorte súbor `${WAC_ROOT}/ambulance-gitops/apps/<pfx>-ambulance-ufe/webcomponent.yaml` a upravte atribút `api-base`:

   ```yaml
   ...
   spec:   
     ...
     navigation:
       - element: pfx-ambulance-wl-app    
       ...
         attributes:
           - name: api-base
             value: http://localhost:30081/api @_add_@
           ...
   ```

   Týmto sme nášmu mikro frontendu povedali, že má komunikovať s webapi na porte `30081`.

5. V tomto kroku pripravíme manifesty pre sledovanie zmien v registri kontajnerov. Vytvorte súbor `${WAC_ROOT}/ambulance-gitops/clusters/localhost/gitops/ambulance-webapi.image-repository.yaml`:

   ```yaml
   apiVersion: image.toolkit.fluxcd.io/v1beta2
   kind: ImageRepository
   metadata:
     name: ambulance-webapi
     namespace: wac-hospital
   spec:
     image: <docker-id>/ambulance-wl-webapi
     interval: 1m0s
   ```

   Ďalej vytvorte súbor `${WAC_ROOT}/ambulance-gitops/clusters/localhost/gitops/ambulance-webapi.image-policy.yaml`:

   ```yaml
   apiVersion: image.toolkit.fluxcd.io/v1beta1
   kind: ImagePolicy
   metadata:
     name: ambulance-webapi
     namespace: wac-hospital
   spec:
     imageRepositoryRef:
       name: ambulance-webapi # referuje ImageRepository z predchádzajúceho kroku 
     filterTags:
       pattern: "main.*" # vyberie všetky verzie, ktoré začínajú na main- (napr. main-20240315.1200)
     policy:
       alphabetical:
         order: asc
   ```

   Upravte súbor `${WAC_ROOT}/ambulance-gitops/clusters/localhost/gitops/kustomization.yaml`:

   ```yaml
   ...
   resources:
   ..
   - ambulance-ufe.image-repository.yaml
   - ambulance-ufe.image-policy.yaml
   - ambulance-webapi.image-repository.yaml @_add_@
   - ambulance-webapi.image-policy.yaml @_add_@
   ...
   ```

   a nakoniec upravte súbor `${WAC_ROOT}/ambulance-gitops/components/version-developers/kustomization.yaml`:

   ```yaml
   images:
   - name: <docker-id>/ambulance-wl-webapi @_add_@
     newName: <docker-id>/ambulance-wl-webapi # {"$imagepolicy":  "wac-hospital:ambulance-webapi:name"} @_add_@
     newTag: main # {"$imagepolicy": "wac-hospital:ambulance-webapi:tag"} @_add_@
  
   ...
   ```

6. Otvorte okno príkazového riadku v adresári `${WAC_ROOT}/ambulance-gitops` a overte správnosť konfigurácie príkazom:

   ```ps
   kubectl kustomize clusters/localhost/install
   ```

   Výstupom by mali byť manifesty pre nasadenie aplikácie bez chybovej správy.

7. Uložte zmeny do git repozitára a odovzdajte ich do vzdialeného repozitára.

   ```ps
   git add .
   git commit -m 'added webapi to localhost cluster'
   git push
   ```

   Overte, že sú Vaše zmeny aplikované v klastri príkazom:

   ```ps
    kubectl get pods  -n wac
    ```

8. Momentálne je náš frontend zabezpečený tak, že dovoluje načítavať requesty iba z rovnakého hosta. Aby sme mohli pristupovať na lokálne API na inom porte, musíme upraviť CSP hlavičku servera. Pridajte patch pre konfiguráciu CSP hlavičky do nášho lokálneho klastra. V súbore `clusters/localhost/prepare/kustomization.yaml` pridajte nasledovné riadky:

  ```yaml
    apiVersion: kustomize.config.k8s.io/v1beta1
    kind: Kustomization
    resources:
    ...
    patches: 
    ...
    - patch: |- @_add_@
        - op: add @_add_@
          path: "/spec/template/spec/containers/0/env/-" @_add_@
          value: @_add_@
            name: "HTTP_CSP_HEADER" @_add_@
            value: "default-src 'self' 'unsafe-inline' https://fonts.googleapis.com/ https://fonts.gstatic.com/; font-src 'self' https://fonts.googleapis.com/ https://fonts.gstatic.com/; script-src 'nonce-{NONCE_VALUE}'; connect-src 'self' localhost:30331 localhost:30081" @_add_@
      target: @_add_@
        group: apps @_add_@
        version: v1 @_add_@
        kind: Deployment @_add_@
        name: ufe-controller @_add_@
    components:
    ...
  ```

   Tento súbor upraví definíciu deploymentu tak, aby bol vytvorený s CSP hlavičkou, ktorá umožní prístup na lokálne API na porte `30081`.

9. V prehliadači otvorte stránku [http://localhost:30331](http://localhost:30331), na ktorej uvidíte aplikačnú obálku s integrovanou mikro aplikáciou. Mikro aplikácia sa pokúsi načítať dáta z webapi, ktoré však zatiaľ neexistujú. Vytvorte ich pomocou zobrazeného rozhrania. Skúste reštartovať Váš klaster a overte, že dáta sú stále dostupné.

<hr/>

Týmto krokom máme front-end aj webapi nasadené v lokálnom klastri. Nevýhodou tohto nasadenia je, že tieto služby sú dostupné na rôznych portoch, čo je z pohľadu prehliadača považované za rôzne inštancie servera. Navyše by tento prístup bol problematický pri nasadení na verejné URL, pretože väčšina sietí implicitne blokuje HTTP prístup na porty mimo portov 80 a 443. V ďalšej časti si vysvetlíme, ako tento problém vyriešiť a zostaviť z jednotlivých mikroslužieb takzvaný [Service Mesh], ktorý vo výsledku bude tvoriť jeden konzistentný celok aj z pohľadu používateľa.
