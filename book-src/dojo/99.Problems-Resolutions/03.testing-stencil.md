## Problémy s automatizovanými testami

### Chyba `SyntaxError: Cannot use import statement outside a module`

Najbežnejšou chybou pri vykonávaní automatizovaných testov je kombinácia knižníc, ktoré už plne
využívajú nový štandard načítavania modulov v ECMAScripte. Tento štandard je však ešte v
procese implementácie v prehliadačoch a niektoré knižnice ho využívajú len čiastočne. Takouto knižnicou aj
[Jest], ktorý je použitý na vykonávanie automatizovaných testov, a ECMAScript Modules podporuje len [experimentálne](https://jestjs.io/docs/ecmascript-modules).

V kapitole [Automatizovaná integrácia](../01.Web-Components/003-ci.md) túto chybu obchádzame tak, že knižnice, ktoré už predpokladajú podporu pre EcmaScript moduly, načítavame v globálnom skripte. Tento postup funguje pri použití iných webových komponentoch, ale môže byť problematický, kedy náš kód má priamu závislosť na knižniciach, ktoré už podporujú EcmaScript moduly. V takom prípade je potrebné použiť iný postup.

Jedným z možných postupov je použiť [babel-jest](https://github.com/jestjs/jest/tree/main/packages/babel-jest#setup) na preklad kódu do staršej verzie JavaScriptu. Pri kombinácii so StencilJs však tento spôsob nemusí úplne fungovať, preto je vhodnejšie vytvoriť nezávislú sadu testov, ktoré budú vykonávane samostatne konfigurovaným Jest-om.
