##### API 

Skratka pre _Application Programmable Interface_

##### Aplication Programmable Interface

Aplikačné rozhranie pre ovládanie pomocou externého programu. Na rozdiel od
používateľského rozhrania, je toto rozhranie dostupné typicky pre používateľov so
znalosťami príslušnej technológie alebo programovacieho jazyka. Predpokladá
inicializáciu parametrov a spracovanie výsledkov technickými prostredkami.
Dôležitími vlastnosťami API je kvalita dokumentácie, dostupnosť, a prenositeľnosť.

##### Cloud

Termín _Cloud_ je prevzaté slovo, ktoré pôvodne vyjadrovalo ľubovoľné výpočtové
prostriedky medzi počítačom alebo počítačmi poskytovateľa softvérových služieb,
na ktorom bežala obslužná časť softvérového systému (server) a počítačom na ktorom
bežalo používateľské rozhranie (front-end). V technických nákresoch sa pri riešeniach
typu klient-server táto časť typicky zakresľovala ako mráčik - v angličtine _cloud_,
a označovala prostriedky sieťovej infraštruktúry Internet. _Cloud_-ové riešenie
potom znamená, že prostriedky na strane poskytovateľa služby sa presunuly do tohto
"mráčika", čo v praxi znamená použitie a prenájom výpočtových prostriedkov vo verejnom
dátovom centre. Samotné označenie ale časom získalo rôzne významy - napríklad
"_private cloud_", "_my cloud_", a podobne, preto sa v technickom prostredí
uprednostňuje používanie termínov _verejné dátove stredisko_ - anglicky _public
data center_ na označenie _cloud_ a termín _vlastné dátové stredisko_ - anglicky
_on-premise data center_ na označenie prostriedkov vo vlastnej správe.

##### CORS

Pozri _Cross-Origin Resource Sharing_ 

##### Cross-Origin Resource Sharing

 CORS popisuje spôsob, kedy sever používa dodatočné hlavičky, ktoré informujú
 internetový prehliadač, že webová aplikácia z jedného servera (_origin_), môže
 pristupovať k vybraným zdrojom z iného servera (_different origin_).

##### Verejné dátové stredisko

Anglicky _public data center_, pozri tiež _Cloud_. Výpočtové prostriedky poskytované
treťou stranou a v určitých aspektoch zdieľané medzi rôznymi poskytovateľmi
softvérových služieb a riešení.
